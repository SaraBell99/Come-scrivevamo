Nel progresso economico e sociale di un popolo la tecnologia ha sempre
avuto ruoli di primaria importanza. L'applicazione dei risultati
scientifici e degli studi tecnici è infatti volta a soddisfare le regole più
elementari dell'economica: ottenere il massimo con il minimo dei mezzi,
risparmiando tempo e fatica. Socialmente la tecnologia tende a soddisfare
nell'uomo tanto le necessità fisiche quanto le necessità morali.
Banali esempi possono essere la televisione, la radio, la diffusione a lunga
tirata dei giornali, le sale operatorie degli ospedali e l'ufficio meccanografico
di un comune. Un paese sottosviluppato deve, quasi sempre, la sua condizione
di inferiorità a un ritardato o addiritura assente sviluppo
tecnologico. 
L'Italia decisamente non è un paese sottosviluppato, tuttavia si trova in
una grave crisi economica e sociale dalla fine degli anni sessanta, quando
tutta l'Europa fu stordita dal ricaro del petrolio. Mentre, però, in 
Europa la situazione va risolvendosi, in Italia lo stordimento dura ormai
da una decina d'anni; per noi si è trattato difatti di una crisi
congiunturale, il costo elevato del petrolio ci è servito solo a capire
quanto fossero tremanti le strutture del nostro paese.
La tecnologia, pur non essendo la maggiore colpevole di questa
crisi, assume, in alcuni settori in cui se ne è trascurato lo sviluppo,
un ruolo determinante. Nel settore mettallurgico-siderurgico,
in quello automobilistico e ciclomotoristico, nel settore meccanico in 
generale il problema sta nella possibilità di investire denaro nei canali
produttivi che talvolta si presentano. Le macchine di questi
settori sono giovani, nel senso che svolgono il loro lavoro e che hanno
la possibilità di tenere i ritmi di produzione ancora per lungo
tempo. I settori in cui invece si denuncia la quasi totale assenza
di mezzi sono quello agricolo, zootecnico, ecologico e Ittico e della ricerca.
È necessario incrementare la produzione e l'efficenza di questi settori
sia perché sono nevralgici per la vita di qualsiasi paese, soprattutto nel
nostro che non possiede quasi materie prime proprie, sia perché si
avrebbe la possibilità di arginare il fenomeno della disocuppazione. 
Mangiamo ogni anno più di quanto le industrie alimentari e i contadini
ci possano offrire eppure la gran massa di persone pur considerando
il problema, lo sfiora rivolgendo il proprio interesse verso settori
ormai saturi, ma in cui la possibilità di emergere è maggiore. Non
basta costituire i contadini in cooperative se non hanno la capacità
di sfruttare al massimo la terra. Con le macchine potrebbe anche 
essere possibile modificare la mentalità di tanti agricoltori che,
soprattutto nel sud, lavorano ancora con metodi feudali e riavvicinare
i giovani alla campagnia. Carenti sono anche le strutture e le macchine
per l'allevamento degli animali domestici, privati anche di buoni pascoli
dalla crisi agricola. I canoni in cui viene impostato l'allevamento
sono antiquati su gran parte del territorio nazionale. 
In questi ultimi anni, a fasi alterne è entrato i crisi anche il turismo:
a questo, oltre la presenza dei "brigatisti" e dei "banditi" di cui l'Italia
sembra essere affollata, contribuiscono l'inquinamento delle acque
per mancanza di validi impianti di depurazione o adeguati sbocchi
in zone non nocive e i frequenti incendi, dolosi e no, che devastano
interi boschi senza che nessuno posso intervenire. L'inquinamento
delle acque richiama anche la distruzzione della fauna marina con
susseguente crisi dell'industria ittica. Importiamo molto pesce e 
dei nostri disoccupati molti sono pescatori che, senza il prodotto del
proprio lavoro non sono in grado di cambiare o migliorare gli strumenti
della pesca. Sulla ricerca scientifica il dato più preoccupante 
è l'ormai nota fuga dei cervelli italiani all'estero, soprattutto verso
gli States. La mancanza dei mezzi in questo settore, che ha messo in
crisi l'industria chimica e alimentare, è molto più accentuata nelle
scuole medie superiori e nelle università dove è molto difficile accostarsi
alla parte pratica delle materie scientifiche.